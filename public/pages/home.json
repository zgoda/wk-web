{
  "title": "Wymarsze kwartalne",
  "subtitle": "Spacer marszowym krokiem w okolicznościach przyrody",
  "intro": [
    "Wymarsze kwartalne (zwane obecnie częściej \"marszami\") to ugruntowana tradycja w polskich Siłach Zbrojnych. Szeregowi, podoficerowie i oficerowie ramię w ramię maszerują zwyczajowe 20 lub 30 kilometrów z pełnym ekwipunkiem, by na koniec drogi zjeść ciepłą grochówkę i po chwili odpoczynku wrócić w rejon zakwaterowania. Oficjalnie jest to część szkolenia kondycyjnego, ale przez lata stał się powszechnym elementem służby żołnierzy o znaczeniu niemal rytualnym.",
    "Serwis ten jest próbą zachęcenia żołnierskiej braci pozostającej poza aktywną służbą do kontynuowania tej tradycji w życiu cywilnym. Bez wyznaczonych terminów zaliczenia, niekoniecznie z pełnym obciążeniem, no i oczywiście nie zawsze z grochówką na mecie, ale z tą samą satysfakcjonującą nagrodą. Zachęcamy do maszerowania!"
  ]
}
